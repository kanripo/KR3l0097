# -*- mode: mandoku-view; -*-
#+TITLE: 洞冥記
#+DATE: 2015-08-24 23:40:31.569375
#+PROPERTY: ID KR3l0097
#+PROPERTY: BASEEDITION WYG    
#+PROPERTY: JUAN 卷四
<pb:KR3l0097_WYG_004-1a>¶
欽定四庫全書¶
　洞冥記巻四¶
　　　　　　　　　　　　　漢　郭憲　撰¶
武帝末年彌好仙術與東方朔狎暱帝曰朕所好甚者¶
不老其可得乎朔曰臣能使少者不老帝曰服何藥耶¶
朔曰東北有地日之草西南有春生之魚帝曰何以知¶
之朔曰三足烏數下地食此草羲和欲馭以手揜烏目¶
不𦗟下也長其食此草盖鳥獸食此草則美悶不能動¶
<pb:KR3l0097_WYG_004-1b>¶
矣帝曰子何以知乎朔曰臣小時掘井陷落地下數十¶
年無所託寄有人引臣欲往此草中隔紅泉不得渡其¶
人以一&KR0215;屐與臣臣泛紅泉得至此草之處臣采而食¶
之其國人皆織珠玊為業邀臣入雲煓之幕設𤣥珉雕¶
枕刻黑玊銅鏤為日月雲雷之狀亦曰縷雲枕又薦蛟¶
毫之白褥以蛟毫織為褥也此毫柔而冷常以夏日舒¶
之因名柔毫褥又有水藻之屏臣舉手拭之恐水流濕¶
其席乃其光也¶
<pb:KR3l0097_WYG_004-2a>¶
帝所幸宫人名麗娟年十四玊膚柔軟吹氣勝蘭不欲¶
衣纓拂之恐體痕也每歌李延年和之於芝生殿唱迴¶
風之曲庭中花皆翻落置麗娟於明離之帳恐塵垢汚¶
其體也帝常以衣𢃄縛麗娟之袂閉於重幕之中恐隨¶
風而去也麗娟以琥珀為佩置衣裾裏不使人知乃言¶
骨節自鳴相與為神怪也¶
有丹蝦長十丈&KR0161;長八尺有兩翅其鼻如鋸載紫桂之¶
林以&KR0161;纒身急流以為栖息之處馬丹嘗折蝦&KR0161;為杖¶
<pb:KR3l0097_WYG_004-2b>¶
後弃杖而飛鬚化為丹亦在海傍¶
帝昇望月臺時暝望南端有三青鴨羣飛俄而止於臺¶
上帝悦之至夕鴨宿於臺端日色已暗帝求海肺之膏¶
以為燈焉取靈&KR0008;布為纒火光甚微而光色無幽不入¶
青鴨化為三小童皆着青&KR0008;文繻各握鯨文大錢五枚¶
置帝几前身止影動因名輕影錢¶
元封三年數過國獻能言龜一頭長一尺二寸盛以青¶
玊匣廣一尺九寸匣上豁一孔以通氣東方朔曰惟承¶
<pb:KR3l0097_WYG_004-3a>¶
桂露以飲之置於通風之臺上欲往卜命朔而問焉言¶
無不中¶
惟有一女人愛悦於帝名曰巨靈帝傍有青珉唾壺巨¶
靈乍出入其中或戲笑帝前東方朔望見巨靈乃目之¶
巨靈因而飛去望見化成青雀因其飛去帝乃起青雀¶
臺時見青雀來則不見巨靈也¶
　¶
　¶
<pb:KR3l0097_WYG_004-3b>¶
　¶
　¶
　¶
　¶
　¶
　¶
　¶
　洞冥記卷四¶
