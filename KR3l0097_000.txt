# -*- mode: mandoku-view; -*-
#+TITLE: 洞冥記
#+DATE: 2015-08-24 23:40:31.492348
#+PROPERTY: ID KR3l0097
#+PROPERTY: BASEEDITION WYG    
#+PROPERTY: JUAN 提要
<pb:KR3l0097_WYG_000-1a>¶
欽定四庫全書　　　　　子部十二¶
　洞冥記　　　　　　　　小説家𩔖二(異聞之屬/)¶
　　提要¶
　　　　(臣/)等謹案洞冥記四卷舊本題後漢郭憲撰¶
　　　　憲字子横汝南宋人官至光禄勲事迹具後¶
　　　　漢書方術傳是書隋志止一卷唐志始作四¶
　　　　卷文獻通考又有拾遺一卷晁公武讀書志¶
　　　　引憲自序謂漢武明雋特異之主東方朔因¶
<pb:KR3l0097_WYG_000-1b>¶
　　　　滑稽浮誕以匡諌洞心於道教使冥跡之奧¶
　　　　昭然顯著故曰洞冥陳振孫書録解題云其¶
　　　　别録又於御覽中抄出則四卷亦非全書别¶
　　　　録當即拾遺也今憲序與拾遺俱已佚惟存¶
　　　　此四巻核以諸書所引皆相符合盖猶舊本¶
　　　　考范史載憲初以不臣王莽至焚其所賜之¶
　　　　衣逃匿海濵後以直諌忤光武帝時有闗東¶
　　　　觥觥郭子横之語盖亦剛正忠直之士范史¶
<pb:KR3l0097_WYG_000-2a>¶
　　　　徒以世傳噀酒救火一事遂抑居方術之中¶
　　　　其事與欒巴相同或有或無已不可定至於¶
　　　　此書所載尤皆俶詭之談似未必真出憲手¶
　　　　又詞采縟艶亦迥異東京或六朝文士依託¶
　　　　為之歟然所言影娥池事唐上官儀用以入¶
　　　　詩時稱博洽後來詞賦引用尤多盖以字句¶
　　　　妍華足供采摭過而存之亦未嘗無禆於詞¶
　　　　翰也乾隆四十二年五月恭校上¶
<pb:KR3l0097_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
